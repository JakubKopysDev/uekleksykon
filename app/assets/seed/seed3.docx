Actio Directa - zasada mająca korzenie w przepisach kodeksu cywilnego, zgodnie z kótrą poszkodowany, w związku z wystąpieniem zdarzenia objętego umową ubezpieczenia odpowiedzialności cywilnej (OC), ma prawo dochodzić roszczeń bezpośrednio od ubezpieczyciela. Ułatwia to całą procedurę dochodzenia roszczeń, szczególnie w przypadku ryzyk powszechnie występujących. Najczęściej zasada actio directa ma zastosowanie w przypadku OC komunikacyjnego, gdzie niemal zawsze osoba poszkodowana kieruje swoje roszczenia bezpośrednio w kierunku ubezpieczyciela odpowiedzialnego za powstałą szkodę.
